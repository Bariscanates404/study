
# [Shortform | Fooled By Randomness](https://www.shortform.com/app/book/fooled-by-randomness/1-page-summary) #ktp id=g13484

Konu:

1. Başarıda en büyük pay neden şansındır?
2. Neden insanlar şansı mantığını anlamaz?
3. Rassallıkla yaşamaya nasıl uyum sağlarız?

## Büyük Başarılar Neden Beceriye Değil Şansa Dayanır

Genellikle çok başarılı birini görünce, bunu o kişinin becerisine ve sıkı çalışmasına bağlarız. Tersine birini görünce de, bunun o kişinin yetkinlikleriyle ilgili oludğunu düşünürüz.

Yetenek ve çalışma, orta seviyede bir başarı kazandırabilir. Ama büyük başarılar, genellikle şansa bağlıdır. 

Bazı meslekler özü itibariyle şansa bağlıdır (yatırımcılık gibi), bazıları ise daha çok yeteneğe bağlıdır (sağlık veya marangozluk gibi). 

### Hayatta Kalma (Survivorship) Yanlılığı Bizi Yanıltır

İnsanlar belli bir alandaki büyük baaşrı sahiplerinin o alanı temsil ettiğini zanneder. Biz sadece hayatta kalanları görürüz. Ve bunların yaptıklarını genelleştirerek başarının sırlarını çıkartırız.

Gerçekçi değerlendirme için, sadece gözlemlenebilen olguları değil, görünmeyen örnekleri de dikkate almalıyız. Dolayısıyla, aynı yoldan gidip de çuvallayan insanları da dikkate almak gerekir.

Bunun için, karşıtolgular (counterfactual) üzerinden düşünmek lazım. Mesela, bu sabah borsa endeksi 500 puan yükselmeseydi ne olurdu? O yatırım yaptığın hisseyle ilgili beklentin gerçekleşmeseydi ne olurdu?

Trading gibi mesleklerde çok fazla rassallık faktörü vardır. Bir başarının sebebinin ne olduğuna karar vermek çok kolay değildir.

### Nadir Olayları Sıradışı Etkiye Sahiptir

Nadir olaylar öngörülemeyen olaylardır. Bunlar ya çok büyük kazanç ya da çok büyük kayba neden olur. Çok başarılı insanlar.

Bu olayları öngöremediğimizden bunlara hazırlık yapmak zordur. Ayrıca meydana geldiklerinde bunların sonuçlarını da anlamak kolay değildir, çünkü bu olaylar bildiğimiz kuralların dışında işler.

### Geçmiş Kayıtlar Gelecekteki Başarının Kötü Göstergeleridir

Çok büyük bir aktör kümesi varsa, bunlardan illa ki bazıları olağanüstü şanslı olacaktır. Örneğin 10 bin takasçı varsa ve bunların her yıl para kazanma veya kaybetme şansı tamamen rasgele %50 olsun. Bu durumda 5 yıl sonra 300 takasçı her yıl kazanmış olacaktır. İnsanlar bunun o kişilerin yeteneğinden kaynaklandığını zanneder. Ama tamamıyle şans bile buna izin verir.

### En Nitelikli Rakipler Bazen Kazanmaz

En yetkin firmalar ve kişiler, her zaman başarılı olmaz. Diyelim ki, bir takasçının başarılı olma olasılığı %45 olsun. 10 bin takasçıdan 200 tanesi 5 yıl sonra her yıl başarılı olmuş olur. Bu kişiler, daha yetersiz oldukları halde, çok üstün niteliklere sahip oldukları düşünülür.

## Neden Rassallığı ve Riski Değerlendirmekte Yetersiz Kalıyoruz?

1. Geçmişi yanlış yorumluyoruz. 
2. Geçmişten aldığımız dersleri uygulamakta zorluk yaşıyoruz
3. Yanlış anlamalardan ve yanlılıklardan kaynaklı bazı hızlı karar alma mekanizmalarımız var

### Geçmişi yanlış yorumlama

Geçmişte bir olayın hiç olmamış olmasından dolayı, gelecekte de olamayacağına inanıyoruz.

Geçmişteki bir olayı hatırladığımızda da, onu üreten etkenleri anladığımızı zannederiz. Bu yüzden tekrarlanması durumunu öngörebileceğimizi düşünürüz. 

Halbuki çoğu zaman bir olay ancak olup bittikten sonra onu işaret eden olayları algılamaya başlarız.

#### Sadece Gözlemlerle Dünyayı Anlayamayız

Geçmiş pek de iyi bir öğretmen değildir aslında. Çünkü olabilecek farklı olayların neler olduğunu ihmal ederiz.

Bu tümevarımın klasik sorunudur. Gözlem yapmak ve bunlardan çıkarım yapma yönteminin. Bu şekilde teori üretirsen, nadir olayları gözardı edersin.

Örneğin, 1000 tane kuğu gözlemle. Bunların tamamı beyazdır. Bu yüzden tüm kuğular beyaz olur dersin. Halbuki Avustralya'da yaşamıyorsan, nadir bulunan siyah kuğuları göremezsin.

Gözlemlerle bir teoriyi yanlışlayabilirsin, ama bir teorinin doğruluğunu ispatlamaya yeterli olmaz. Tek bir karşı örnek, milyonlarca gözlemden yaptığın çıkarımı yanlışlamaya yeter.

### Geleceği Öngöremeyiz

Geçmişi çok net görsek bile, bunlardan aldığımız dersleri geleceğe uyarlamakta zorlanırız. Çünkü şimdiki zamanın gürültüsü ve mevcut olayların geleceği nasıl etkileyeceğine dair güvenilir bir öngörü kapasitemiz yoktur.

#### Gürültü Netliği Engeller

Gürültü, her gün günlük haberlerle gelen bilgilerdir. Piyasadaki küçük değişiklikler rasgeledir. Bunlara çok yakın odaklanmak seni yanlış yönlendirir. Bu durumda, önemsiz şeylerin gerçekte olduğundan çok daha büyük etkileri olduğuna kanabilirsin. 

Zaman gürültüyü filtreler. Gerçekten önemli şeyleri belirgin hale getirir.

#### Gelecek Değiştirilebilirdir

Geleceğin üzerindeki etkileri anlarsak, geleceği etkileyebiliriz. Dolayısıyla geleceğe dair tahminlerimizin kendisi de geleceği değiştirir.

Mesela, tüm traderlar Şubat ayı içindeyken, Mart ayında endeksin yükseleceğini bekliyor olsunlar. Bu durumda herkes pozisyonunu Şubat ayından alır. Ve normalde Mart ayında gerçekleşecek yükseliş, Şubat ayında gerçekleşir.

Bu yüzden, eğer herkes geçmişi doğru ve tam anlamış olsaydı bile, gelecekle ilgili tahminleri tutmazdı, çünkü insanların yapacağı hazırlıklar, geleceğin geçmişteki örneğinden farklı meydana gelmesine neden olurdu. 

Nadir olayların olmasının sebebi, bunları beklemiyor oluşumuzdur. Eğer bunlar bekleniyor olsaydı, zaten o nadir olaylar gerçekleşmezdi.

### Düşünme Kısayollarımız Bizi Yanlış Yönlendirir

Zihnimizde hızlı karar almamızı sağlayan kısayollar bulunur. Bunlardan dolayı, birçok şeyi tam doğru değerlendirmeden onların olacağına dair ikna oluruz. 

Bu yüzden ihtimalleri değerlendirmekte yetersiz kalırız.

#### Kararlarımızı Duygusal Bir Şekilde Alırız

Kararlarımızı öncelikle duygularımızın etkisiyle alırız. Daha sonra rasyonel aklımızla bunları gerekçelendiririz. 

Duygularımız olmasaydı hiçbir karara varamazdık. Ne var ki, duygular bizim rasyonel değerlendirme kapasitemizi sınırlandırabilir.

#### Basitliği Severiz

Zihnimiz ortamdaki tehditleri çok hızlı bir şekilde değerlendirir. Bu yüzden karmaşıklığı sevmez. Kolay anlaşılabilen basit kavramlar bize daha yakın gelir. 

Bu yüzden ince ihtimallere dair bilgileri ihmal ederiz. Bunlar hem anlaşılması güçtür, hem de çoğu zaman sezgilerimize terstir.

#### Süprizleri Fark Ederiz

Duygusal zihinlerimiz, sürpriz türü olaylara özel ilgi gösterir. İnsanı şoke eden olaylar, gerçekte olduğundan daha çok önemsenir. Aklımıza hemen gelen olayların olasılıklarını olduğundan büyük tahminleriz.

Bu yüzden düşük ihtimalli olayları yüksek, gerçek yüksek ihtimalli olayları ise düşük tahminleriz.

#### Soyutlamaktan Hoşlanmayız

Zihinlerimiz somut fikirleri anlamaya daha elverişlidir. Somut bir olguya dayalı bir ihtimali, genelleşmiş bir kavramsal olguya göre daha muhtemel görürüz. 

#### Nadir Olayların Olasılıklarını Düşük Tahminleriz

Piyasada belirli bir günde düzeltme meydana gelmesi ihtimali çok düşüktür. Ama bir gün bunun olma olasılığı neredeyse kesindir.

#### Örneklem Büyüklükleri Küçüktür

Riskleri ve olasılıklarını yanlış tahmin etmemizin bir sebebi de, kullandığımız örneklem büyüklüklerinin çok küçük olmasıdır. Tek tük örnekten çıkarak genelleştirmeler yapıyoruz. 

#### Rassallıktan Anlam Çıkartırız

Zihinlerimiz her şeyden anlam çıkarmaya meyillidir. Hiçbir anlam olmasa bile. 

İnsanlar, akıllıca görünen ama içi boş cümlelerde anlam bulurlar. 

Yatırımcılar, birçok zaman balon kelimelerle anlatılan planlardan etkilenip yatırım yaparlar. İçi boş cümlelerin arkasındaki yüzeyselliği fark etmezler. 

İnsanlar şansa bağlı olaylar için  rasyonel açıklamalar ararlar. Bir trader çok para kazandıysa, bununla ilgili makul bir açıklama bulmaya çalışırlar. 

Piyasadaki hareketlerin büyük kısmı rassal gürültüdür. İncelenmeye değmez.

#### Kazanmanın Yanlış Yönüne Dikkatimizi Yöneltiriz

Bir stratejiyi değerlendirirken, onun kazanma ihtimaline odaklanırız. Halbuki, ne kadar kaybedebileceğimiz tarafını göz ardı ederiz. 

Nadir olayların etkisi çok büyük ölçekli olur. Sık tekrarlanan rutin olayların kazançları, nadir olayların yanında ölçek olarak çok sınırlı kalır. 

## Rassal Bir Dünyada Çuvallamaktan Nasıl Kaçınılır?

Uzun dönemde şans, kaybolur. Kısa dönemdeki başarılar şansa dayanır. Uzun dönemdeyse, beceriler esas belirleyicidir. 

Uzun dönemde, rassal olaylar ortalamalara doğru evrilir. 

Sadece şansa dayanan başarıları kovalamaktan kaçın. İçgüdülerinin ve duygularının, seni yanıltabileceğinin farkında ol. Risklere karşı hazırlıklı ol. Kaldıramayacağın seviyedeki maliyetleri riske etme. 

### Duygusal Tepkilerini Öngör

Duygularımız mantıksal değerlendirme yapmamızı engelleyebilir. Duygularımızla savaşmak yerine, bunların tetikleyici olmasına izin verme.

Örneğin, piyasadaki değişim haberlerine içgüdüsel olarak tepki gösteririz. O zaman, günlük hayatında piyasa haberlerini takip etme. Ancak piyasada büyükçe değişim meydana geldiğinde, bunlara ilgi göster.

### Bir Boğa veya Ayı Gibi Düşünme

Piyasanın düşmesini veya yükselmesini tahmin etmeye odaklanma. Bunun yerine, bu hareketlerden birisi olduğunda, bunun etkisi üzerine düşün. 

Küçük piyasa hareketleri küçük kazançlar üretir. Ancak büyük hareketlere karşı önlem almak çok daha karlıdır. 

Nadir olaylardan para kazanmayı hedefle, küçük ve yavaş olaylar yerine. 

### Mevcut Pozisyonuna Kendini Sınırlandırma

İnsanlar bir pozisyon aldılar mı, bunu sonuna kadar götürmeye şartlanırlar. 

Hata yapabileceğini kabullen. Yanlış kararları terk etmeye hazırlıklı ol.

Bunlardan ders al ve gelecekteki kararlarında bu dersleri kullan.

## Son Notlar

Rassal olaylar üzerinde bir kontrolümüz yoktur. Tek yapabileceğimiz onlara yönelik hazırlık yapmaktır.

Öngörebildiğin seviyede riskleri belirle. Öngöremediğin riskler için planlarında yedek alan bırak.

Ne kadar plan yaparsan yap, rassallık her zaman ortaya çıkar. 

Şanssızlıkları stoizmle karşıla. Bilgelik ve cesaretle.

Geleceğe karşı iyimser ama yüzleşen bir tutum sergile.

Mağdur kurban gibi davranma.

Kendinden alttakilere kibar ol. Kötü talihine katkı yapanlara karşı affedici ol.

Şansın kontrol edemediği tek olgunun, senin tavrın olduğunu unutma.


